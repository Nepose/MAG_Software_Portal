
<h1 class="sectionedit1" id="atidetos_perziuros_funkcija_timeshift">Atidėtos peržiūros funkcija TimeShift</h1>
<div class="level1">
<hr>

<p>
Peržiūrint IPTV programas galima pasinaudoti funkcija TimeShift (atidėta peržiūra). Ši funkcija suteikia galimybę pristabdyti gyvo eterio transliaciją ir žiūrėti nuo tos pačios vietos vėliau. TimeShift veikia tik su ta programa, kurią tuo metu žiūrite. Jei persijungėte į kitą programą, TimeShift naujai programai pradės naują įrašymą. 
Jei programai suteikta TimeShift galimybė, IPTV programų sąraše dešiniau programos pavadinimo atsiranda atitinkama piktograma (rodyklė ratu su ženkleliu Play viduje).
</p>

<p>
<em>Atkreipkite dėmesį: kad galėtumėte naudotis funkcija TimeShift, ją būtina įjungti Nuostatose (žr. punktą „Nuostatos“) ir pasirinkti reikiamus parametrus.</em>
</p>

<p>
Norėdami įrašyti, paspauskite mygtuką <img src="pages/lt/menu/iptv_channels/../../images/playpause.png" class="media" title="«Play/Pause»" alt="«Play/Pause»">. Vaizdas ekrane taps statiškas ir atsiras įrašymo būsenos eilutė. Kairėje rodomas esamas įrašo laikas, dešinėje – maksimali nustatyta įrašo trukmė. 
</p>

<p>
Jei nustatymuose įjungtas TimeShift piktogramos rodymas, piktograma įrašo metu bus rodoma kairiajame viršutiniame kampe (rodyklė ratu su raudonu tašku viduje).
Jei nustatymų punkte „Užlaikymas“ yra pasirinkta kokia nors reikšmė, srauto įrašymas bus vykdomas su nurodytu užlaikymu. 
Antrą kartą paspaudus mygtuką <img src="pages/lt/menu/iptv_channels/../../images/playpause.png" class="media" title="«Play/Pause»" alt="«Play/Pause»"> , įrašas yra stabdomas ir galima tęsti peržiūrą nuo tos vietos, kur prasidėjo įrašymas. Įrašytą video galima valdyti persukimo mygtukais.
Paspaudus mygtuką <img src="pages/lt/menu/iptv_channels/../../images/stop.png" class="media" title="«Stop»" alt="«Stop»"> įrašymas stabdomas, pereinama į realaus laiko režimą. Jei prieš įrašymą nustatymuose nebuvo pažymėtas automatinis išsaugojimas ar užklausa dėl išsaugojimo, įrašas bus prarastas.
Jei aktyvaus TimeShift įrašymo metu bus perjungta kita programa, atsidarys langas su klausimu „Išsaugoti įrašą ar išeiti neišsaugant?“ (tuo atveju, jei pasirinkta nuostata „užklausa dėl išsaugojimo“).
</p>

</div>
